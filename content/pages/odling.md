---
title: Odling
date: 2024-01-25
author: Daniel Johansson
type: page
status: published
---

## Odling

Utanför vår lokal på Lars Kaggsgatan 35 har vi fått förfogande att odla på en
areal om xxx kvm. På dessa kvadratmeter har vi valt att odla basvaror åt samtliga
gamlestadsbor, eller de människor som råkar ha vägarna förbi,  enligt ett
växtföljdsschema om 4 år. Hur odlingen har planerats, vilka grödor som finns samt
när dem är redo för skörd finns angivet på informationstavlan precis framför
odlingen. Vi ber alla som besöker området att hjälpa till att hålla det snyggt,
nyttja sunt förnuft samt sprida idéen om självförsörjande stadsdelar vidare till
fler delar av staden.

### Vilka får skörda?

Kort och gott får alla skörda.
Odlingen är ett projekt som inbjuder alla människor att  leva ett mer
självständigt liv och därmed skapa alternativ till det konsumtionsberoende som
stadslivet vanligtvis kräver. Varje person som hellre gräver upp sin egen mat
framför att gå till butiken är välkommen att sätta spaden i marken och skörda.
Vid skörd finns det dock några riktlinjer som vi ber dig respektera.

* Skörda inte mer än du och din familj kan tänkas konsumera de kommande tre dagarna.
* Verkar för att området ska hållas rent och snyggt, lämna detgärna i bättre
skick än när du kom.
* Skörda inte grödor som inte är redo för skörd. Information om detta finner du
på tavlan vid odlingen!
För att få tillgång till verktygslådan med spade, grep och arbetshandskar ber vi
dig registrera ett medlemskap på hemsidan och invänta ett mejl med mer information.

### Vill du vara med och odla?

På Gro Gamlestaden är vi flera personer som har ett odlingsintresse, med olika
perspektiv på hur man kan odla. Detta innebär att vi inte bara samarbetar utan
att vi lär oss av varandra.
Vill du vara med för att lära dig mer om odling, vara del av projektet, eller
bara få arbeta med kroppen så tveka inte på att höra av dig. Vi tar gärna emot
synpunkter, förslag och nya deltagare.
