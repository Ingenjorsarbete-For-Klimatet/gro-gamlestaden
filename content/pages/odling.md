---
title: Odling
date: 2024-01-25
author: Daniel Johansson
type: page_pic
status: published
image: 
---

## Odling

### Information

Gro Gamlestaden bedriver just nu två Stadsdelsodlingar i Östra Göteborg. På dessa
kvadratmeter har vi valt att odla basvaror åt samtliga boende i stadsdelen, eller
de människor som råkar ha vägarna förbi. Hur odlingen har planerats, vilka grödor
som finns samt när de är redo för skörd finns angivet på informationstavlan
precis framför odlingarna. Vi ber alla som besöker platserna att hjälpa till att
hålla det snyggt, nyttja sunt förnuft samt sprida idén om självförsörjande
stadsdelar vidare till fler delar av staden.

#### Hur odlar vi?

Våra odlingar följer enkla principer.

Vi ämnar att odla ekologiskt och hållbart utifrån ett längre perspektiv.
Detta innebär att vi roterar våra grödor på ett sådant sätt att
jorden inte utarmas på enstaka näringsämnen. Vi är också varse om vad
vi planterar och hur det kan påverka vår omgivning.

Våra grödor väljs utifrån hållpunkterna:
Högt matvärde, rikgivande och enkla att sköta.

Vi odlar inte grödor som riskerar att skördas i för stor uträckning av
enskilda individer, t.ex. av ekonomiska skäl.

#### Vilka får skörda?

Kort och gott får alla skörda.
Odlingen är ett projekt som inbjuder alla människor att  leva ett mer
självständigt liv och därmed skapa alternativ till det konsumtionsberoende som
stadslivet vanligtvis kräver. Varje person som hellre gräver upp sin egen mat
framför att gå till butiken är välkommen att sätta spaden i marken och skörda.
Vid skörd finns det dock några riktlinjer som vi ber dig respektera.

* Skörda inte mer än du och din familj kan tänkas konsumera de kommande tre dagarna.
* Verkar för att området ska hållas rent och snyggt, lämna detgärna i bättre
skick än när du kom.
* Skörda inte grödor som inte är redo för skörd. Information om detta finner du
på tavlan vid odlingen!
För att få tillgång till verktygslådan med spade, grep och arbetshandskar ber vi
dig registrera ett medlemskap på hemsidan och invänta ett mejl med mer information.

#### Vill du vara med och odla?

På Gro Gamlestaden är vi flera personer som har ett odlingsintresse, med olika
perspektiv på hur man kan odla. Detta innebär att vi inte bara samarbetar utan
att vi lär oss av varandra.
Vill du vara med för att lära dig mer om odling, vara del av projektet, eller
bara få arbeta med kroppen så tveka inte på att höra av dig. Vi tar gärna emot
synpunkter, förslag och nya deltagare.

### Kaggsplätten

På drygt 200 kvm utanför Cykelköket Gamlestaden förvaltar föreningen en odling.
På denna plats växer just nu gullök, potatis av den svenska sorten Maria, samt
jordärtskocka.

På platsen finns en skylt med information om hur grödorna har placerats samt när
dem är redo för skörd.

Hjälp gärna till att hålla platsen snygg och bäddarna fria från ogräs.

Position: <a href="https://www.google.com/maps/place/57%C2%B044'00.7%22N+12%C2%
B000'59.4%22E/@57.7335185,12.0139314,17z/data=!3m1!4b1!4m4!3m3!8m2!3d57.7335185!
4d12.0165063?entry=ttu" target="_blank"><u>
(57.7335185, 12.01650625)</u> </a>

<img src="/css/kaggsplatten.jpg" alt="Kaggsplätten" width=100%
class="img-thumbnail">

### Kvibergsplätten

På drygt 300 kvm sydväst om Kvibergshållplatsen, utanför St. Josefs Kapell
förvaltar föreningen en odling. På denna plats växer just nu gullök, potatis,
samt jordärtskocka. Potatisen är  av sorterna Dior, Okta, Maria, Ballerina,
Early Rose samt Juliette.

På platsen finns en skylt med information om hur grödorna har placerats samt när
dem är redo för skörd.

Hjälp gärna till att hålla platsen snygg och bäddarna fria från ogräs.

Position: <a href="https://maps.app.goo.gl/qaaFYK3kNT2kMyPo6" target="_blank"><u>
(57.73588774, 12.02536325)</u> </a>

<img src="/css/kvibergsplatten.jpg" alt="Kvibergsplätten" width=100%
class="img-thumbnail">
